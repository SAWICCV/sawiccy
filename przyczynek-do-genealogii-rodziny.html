<!DOCTYPE html>
<html>
    <head>
        <meta http-equiv="Content-Language" content="pl">
        <meta http-equiv="content-type" content="text/html; charset=UTF-8" >
        <meta name="viewport" content="width=device-width, initial-scale=1.0">
        <title>Przyczynek do Genealogii Rodziny</title>
        <link href='http://fonts.googleapis.com/css?family=Kurale&subset=latin,latin-ext'
              rel='stylesheet' type='text/css'>
        <base target="_self">
        <style>
            * {font-family: 'Kurale', sans-serif; margin: 0; font-size:15px;
               color: #000000;}
            body {background: url('IMAGE/papiertexture1.jpg'); }
            .full {background: url('IMAGE/papiertexture jasny.jpg'); 
                   width: 836px; margin-top: 12px; border: 1px solid black;
                   padding-left: 25px; padding-right: 25px;
            }
            .title-1 {font-size: 35px; text-align: center;}
            .title-2 {font-size: 15px; text-align: center;}
            .art-1 {font-size: 18px; text-align: left; margin-bottom: 2%;
                    text-indent: 5%;}
            .art-1 a {text-decoration: underline; color: #000000; }
            .art-2 {font-size: 15px; text-align: left; margin-bottom: 2%;
                    text-indent: 2%;}
            .art-2 a {text-decoration: underline; color: #000000; }
        </style>
    </head>
    <body>
        <center>
            <div class="full">
                <p class="title-1">Przyczynek do genealogii rodziny</p>
                <p class="title-2">Na podstawie archiwów spisał Bartłomiej 
                    Czech</p><br>
                <p class="art-1">Tam, gdzie do Wisły wpada Dunajec, na 
                    wysokiej skarpie, leży Opatowiec. W ciągu swej długowiecznej historii 
                    dzielił on wszystkie wzloty i upadki Rzeczypospolitej. Po trzech wiekach 
                    rozkwitu Opatowiec zaczął podupadać w trudnym dla całego kraju stuleciu. 
                    Wojenne zawieruchy utrudniały rozwój rzemiosł i handlu. Okoliczne tereny 
                    znacznie ucierpiały podczas potopu szwedzkiego – przemaszerowały tędy 
                    siejące spustoszenie wojska szwedzkie i oddziały koronne, które przeszły 
                    na stronę najeźdźcy. Szczegółowych losów Opatowca w tym czasie nie znamy, 
                    ale kilkanaście lat po potopie, w roku 1673, mieszkało w nim zaledwie 241 
                    osób.</p>
                <p class="art-1">Tutaj właśnie, w tym uroczo położonym, a 
                    przecież zagubionym wśród lasów zakątku zaczyna się historia rodziny 
                    Pietraszewskich. Dopiero pod koniec XVII wieku, a ściślej w 1693 roku 
                    pojawia się pierwsza wzmianka dotycząca naszej rodziny. To notatka ze 
                    skorowidza <i>liber natorum</i>, skrót aktu urodzenia Antoniego 
                    Pietraszowica. Jako jego rodziców wymieniono Wojciecha i Annę. Analiza 
                    skorowidza pozwala stwierdzić, że Wojciech i Anna dochowali się prócz 
                    Antoniego jeszcze trzech synów. Byli to Jan (ur. 1696), Wojciech (ur. 
                    1698) i Józef (ur. 1699).</p>
                <p class="art-1">Brak wcześniejszych wpisów w 
                    indeksie każe uznać w osobie Wojciecha – męża Anny protoplastę rodziny. 
                    Niestety nie znamy ani jego rodziców, ani nawet zawodu, daty urodzenia, 
                    ślubu i śmierci, co spowodowane jest szczupłością zapisu indeksowego. 
                    Właściwa księga urodzeń nie zachowała się bowiem do naszych czasów.</p>
                <p class="art-1"> Wydaje się, że Wojciech nie 
                    pochodził z Opatowca. Zachowane od 1600 roku indeksy ksiąg parafialnych 
                    nie zawierają danych na temat innych przedstawicieli rodziny, co pozwala 
                    przyjąć, że przybył on do Opatowca pod koniec XVII wieku. Skąd i dlaczego 
                    pozostanie tajemnicą, dopóki nie zostaną odnalezione inne źródła, które 
                    pozwolą na wyjaśnienie tej i innych kwestii. Być może Wojciech wżenił się 
                    w zasiedziałą w mieście rodzinę, jednakże brak znajomości panieńskiego 
                    nazwiska żony Wojciecha – Anny nie pozwalają na rozwiązanie tej zagadki.</p>
                <p class="art-1">Wspomniany index<a href="#_ftn1" name="_ftnref1">
                        <sup>[1]</sup></a>, 
                    jedyne źródło poznawcze dla ustalenia genealogii rodziny, jest też źródłem 
                    niepełnym – nie obejmuje on bowiem wszystkich lat XVIII wieku, lecz 
                    jedynie pewne okresy. Stąd też wiedza pozyskana ze skorowidza jest 
                    fragmentaryczna, z której nie sposób ustalić pełnej historii rodziny</p>
                <p class="art-1">Początek XVIII wieku wiąże się z 
      ustaleniem nowej formy nazwiska: Pietraszowski. O tożsamości tychże z 
      wymienionymi wcześnie Pietraszowicami świadczy tożsamość imion oraz fakt, 
      że forma „Pietraszowic” nie występuje już później.</p>
                <p class="art-1">Skorowidz do <i>liber copulatorum</i> 
      notuje w październiku 1709 roku zawarcie małżeństwa przez Wojciecha 
      Pietraszowskiego z Katarzyną Kańszczonką (nazwisko panny młodej odczytano 
      hipotetycznie z uwagi na niewyraźne pismo). Ów Wojciech jest 
      prawdopodobnie tożsamy z wymienionym wyżej Wojciechem Pietraszowicem mężem 
      Anny. Byłoby to zatem jego drugie małżeństwo zawarte po śmierci pierwszej 
      żony.</p>
                <p class="art-1">Kolejny zapis dotyczy małżeństwa 
      Antoniego Pietraszowskiego z niejaką Katarzyną K. w maju 1718 roku. Ten 
      Antoni będzie chyba wspomnianym wcześniej synem Wojciecha i Anny, na co 
      wskazuje porównanie dat jego urodzin z datą ślubu – miałby on wówczas 
      dwadzieścia pięć lat, co uprawdopodabnia przyjętą hipotezę. Antoni i 
      Katarzyna dochowali się licznego potomstwa: Kunegundy (ur. 1721), Łucji 
      (ur. 1723), Agnieszki (ur. 1724), Jana (ur. 1725), Urszuli (ur. 1726), 
      Korduli (ur. 1727), Maryanny (ur. 1730), Piotra (ur. 1733), Urszuli (ur. 
      1734) i Marcina (ur. 1738). Nadanie dziecku tych samych rodziców ponownie 
      imienia Urszula jest niewątpliwie związane ze śmiercią Urszuli starszej, 
      co było powszechną w tamtych czasach praktyką.</p>
                <p class="art-1">Rozrzucone informacje z 
      skorowidzach pozwalają na ustalenie losów syna Wojciecha i Anny – Józefa. 
      Prawdopodobnie ten sam Józef bierze ślub w lipcu 1738 roku z nieznaną z 
      nazwiska Elżbietą.</p>
                <p class="art-1">Brak informacji dotyczących Jana 
      (ur. 1696) i Wojciecha (ur. 1698) pozwala przypuszczać, że zmarli oni w 
      dzieciństwie. Jest to jednak rozważanie wysoce problematyczne. Jan i 
      Wojciech mogli w ogóle nie zawrzeć małżeństwa, wyjechać po osiągnięciu 
      dojrzałego wieku, bądź wstąpić do stanu duchownego. Ta uwaga dowodzi, że 
      poruszamy się z zamkniętymi oczami, próbując z rozsypanych i 
      niekompletnych puzzli złożyć pełny obraz. Jednak wobec fragmentaryczności 
      informacji skazani jesteśmy na dywagacje.</p>
                <p class="art-1">Podsumowując dotychczasowe 
      rozważania możemy wyeksplikować trzy pokolenia rodziny według schematu:</p>
<p class="art-1">1.     Wojciech – ur. przed 1670, zm. po 1709

</p><p class="art-1">1.1.         Antoni – ur. 1693, zm. po 1738

</p><p class="art-1">1.1.1.  Kunegunda – ur. 1721

</p><p class="art-1">1.1.2.  Łucja – ur. 1723

</p><p class="art-1">1.1.3.  Agnieszka – ur. 1724

</p><p class="art-1">1.1.4.  Jan – ur. 1725

</p><p class="art-1">1.1.5.  Urszula – ur. 1726, zm. przed 1734

</p><p class="art-1">1.1.6.  Kordula – ur. 1727

</p><p class="art-1">1.1.7.  Maryanna – ur. 1730

</p><p class="art-1">1.1.8.  Piotr – ur. 1733

</p><p class="art-1">1.1.9.  Urszula – ur. 1734

</p><p class="art-1">1.1.10.        Marcin – ur. 1738

</p><p class="art-1">1.2.         Jan – ur. 1696

</p><p class="art-1">1.3.         Wojciech – ur. 1698

</p><p class="art-1">1.4.         Józef – ur. 1699, zm. po 1738.</p>
                <p class="art-1">Wszystko byłoby jednak klarowne, 
      gdyby nie dwa wpisy.</p>
                <p class="art-1">Pierwszy pod datą lipiec 1729 r., 
      odnotowuje ślub Kazimierza Pietraszowskiego i Zofii Angrotówny. Kim był 
      ten Kazimierz? Czy również synem Wojciecha i Zofii? To możliwe, często 
      narodziny dziecka odnotowywano na luźnych kartkach, a dopiero później 
      wpisywano do księgi, w międzyczasie mogły się zgubić, pozostawiając 
      nieusuwalną lukę. Jest też możliwe, że ten Kazimierz był tylko ich 
      krewnym, dalszym lub bliższym, przybyłym wraz z nimi, lub później do 
      Opatowca.</p>
                <p class="art-1">Drugi wskazuje na fakt narodzin w 
      1753 roku Ignacego, syna Macieja i Reginy. Tak samo należałoby spytać o 
      osobę tegoż Macieja. I tak samo nie ma jednoznacznej odpowiedzi…</p>
                <p class="art-1">Dywagacje przedstawione 
      dotychczas mają sens, choć zniecierpliwiony czytelnik może pogubić się w 
      snutych domniemaniach. Wszystkie one przygotowują bowiem grunt pod 
      pojawienie się przodka, którego możemy ściśle powiązać z późniejszymi 
      generacjami.</p>
                <p class="art-1">Tym przodkiem był Sebastyan</p>
                <p class="art-1">Data jego urodzenia jak i 
      pochodzenie toną w pomroce dziejów. W indeksie nie odnalazłem faktu jego 
      narodzin ani jego rodziców. Na podstawie tego, co tu napisano można 
      przypuszczać, że był on synem Jana (nr 1.1.4), Piotra (nr 1.18), 
      Kazimierza (męża Zofii Angrotówny) lub Macieja (męża Reginy). A może 
      przybył do Opatowca do rodziny, już tu uprzednio mieszkającej?</p>
                <p class="art-1">Sebastyan urodził się 
      prawdopodobnie przed rokiem 1750. Na ten fakt wskazuje pierwszy dotyczący 
      go zapis, mianowicie chrzest jego córki Julianny w 1771 roku, gdzie 
      również podano imię żony Sebastyana – Jadwiga.</p>
                <p class="art-1">Sebastyan i Jadwiga mieli łącznie 
      siedmioro dzieci. Wymieńmy je kolejno: Julianna (ur. 1771), Walenty (ur. 
      1774), Franciszka (ur. 1777), Agnieszka (ur. 1780), Wincenty (ur. 1781), 
      Katarzyna (ur. 1782) i Katarzyna (ur. 1785). Znane są nam losy jedynie 
      nielicznych z nich. Pierworodna Julianna wyszła w 1797 roku za mąż za 
      Tomasza Wieczorkowskiego; starsza Katarzyna zmarła niewątpliwie przed swą 
      imienniczką, najpóźniej w 1785 roku.</p>
                <p class="art-1">Dla ciągłości rodu 
      najistotniejszym jest pierwszy syn Sebastiana i Jadwigi – Walenty.</p>
                <img src="IMAGE/image002.jpg">
                <p class="art-1">W ostatniej linijce, w punkcie 15 
      roku 1774 odnajdujemy notkę jego dotyczącą. Oprócz faktu, że Walenty był 
      ochrzczony w lutym, oraz imion jego rodziców, z aktu więcej wyczytać nie 
      można. Ponieważ dzieci chrzczono do trzech dni po urodzeniu, a Walenty 
      jest na szóstej pozycji tego miesiąca, można założyć, że przyszedł na 
      świat na początku lutego.</p>
                <p class="art-1">Tego samego roku Opatowiec 
      spotkała jedna z wielu katastrof. Wiosna nadeszła wielka powodziowa fala, 
      wpisująca się w ciąg wylewów, jakie nawiedzać miały okolicę. Powodzie te 
      najbardziej dotykały miejscowości po prawej stronie rzeki, ale wezbrany 
      nurt podmywał również wysoki lewy brzeg, powodując obsuwanie się lessowego 
      urwiska, na którym wznosi się Opatowiec. W sierpniu 1772 w wyniku 
      pierwszego rozbioru państwa polskiego na Wiśle wyznaczono nową granicę z 
      Austrią.</p>
                <p class="art-1">Ubogi Opatowie pozostał na razie 
      w Polsce. W latach siedemdziesiątych XVIII wieku żyło około 400 osób w 75 
      domach. Niestety nie wiemy, gdzie znajdował się ten, w którym mieszkała 
      rodzina Pietraszowskich. Ludności powoli przybywało, tak że na początku 
      XIX stulecia mieszkańców było około 600. W 1785 roku Opatowiec przestał 
      być własnością przyłączonego do zaboru austriackiego opactwa benedyktynów 
      w Tyńcu. Miasto należało przez kilka lat do skarbu państwa, a następnie do 
      rodziny Walewskich. Ci ostatni próbowali poprawić nienajlepszą sytuację 
      miejscowości, starając się o przywilej na cotygodniowy jarmark, ale pomimo 
      tych zabiegów Opatowiec podupadał coraz bardziej.</p>
                <p class="art-1">Gdy Walenty miał 22 lata, w 
      kwietniu 1794 roku, przemaszerowały tędy wojska powstańcze Tadeusza 
      Kościuszki. Rok później, gdy wrogie mocarstwa dokonały ostatecznego 
      rozbioru polskich ziem, tereny dzisiejszej gminy znalazły się pod 
      panowaniem austriackim, stając się częścią cyrkułu krakowskiego w Galicji 
      Zachodniej. Nie wiemy, czy te dramatyczne wydarzenia miały wpływ na 
      rodzinę Pietraszowskich, czy któryś z przodków brał udział w walkach.</p>
                <p class="art-1">Pod koniec roku 1800 Walenty 
      poślubił dwa lata starszą od siebie, dwudziestoośmioletnią wdowę po 
      Filipie Pasternaku, Agnieszkę. Oblubienica pochodziła również z Opatowca, 
      była córką Antoniego Wawrzykowskiego i Maryanny.</p>
                <p class="art-1">Mniej więcej właśnie wtedy, na 
      przełomie XVIII i XIX wieku wykształciło się nowe brzmienie nazwiska 
      rodziny – Pietraszewscy. Nie umiemy powiedzieć, czym spowodowana była ta 
      zmiana, być może dotyczyła jedynie zapisu w księgach parafialnych, a 
      dopiero wtórnie została przyjęta jako obowiązująca. Prawdopodobnie 
      nieumiejętność czytania i pisania wpłynęła na rozchwianie formy nazwiska, 
      którego wersja zależała arbitralnie od proboszcza.</p>
                <p class="art-1">Ze stadła Walentego i Agnieszki 
      urodziły się następujące dzieci:</p>
                <p class="art-1">Magdalena (ur. 1802), Maryanna (ur. 1804), 
      Antoni Jan (ur. 1805), Leopoldyna Salomea (ur. 1806), Nepomucena Zofia 
      (ur. 1808), Franciszek Hieronim (ur. 1809). Znamienne są podwójne imiona 
      dzieci, co wówczas było rzadkością.</p>
                <p class="art-1">Walenty Pietraszewski zmarł 4 
      sierpnia 1828 roku.</p>
                <img src="IMAGE/image004.jpg">
                <p class="art-1">Pół roku później, 26 lutego 1829 
      roku o godzinie 10 rano jego najstarszy syn Antoni Jan Pietraszewski 
      ożenił się z panną Zofią Nowakowską, córką mieszczanina opatowieckiego 
      Jędrzeja, z zawodu handlarza i Katarzyny z domu Wąsikiewicz. Świadkami 
      sakramentu byli Michał Kowalski i Józef Pietraszewski rzeźnik. Ten Józef, 
      syn Jana, był niewątpliwie krewnym pana młodego, natomiast nie potrafimy 
      ściśle określić jego pokrewieństwa do Antoniego Jana. Jak zanotowano w 
      akcie małżeństwa, ani nupturienci ani świadkowie nie mogli się podpisać z 
      uwagi na nieumiejętność czytania i pisania. Była to w tamtych czasach 
      nieumiejętność powszechna. Analfabetyzm, jak wynika z ksiąg parafialnych 
      dotykał ogromną część społeczeństwa.</p>
                <p class="art-1">Żyjąca od XVII wieku w Opatowcu 
      rodzina Pietraszowiców/Pietraszowskich/Pietraszewskich rozrodziła się, tak 
      że na początku dziewiętnastego stulecia mieszkało tu kilka jej gałęzi, 
      których niestety nie umiemy połączyć liniami filiacji. Niewątpliwie byli 
      oni ze sobą spokrewnieni, jednak szczupłość zachowanych źródeł nie pozwala 
      na umiejscowienie ich w drzewie genealogicznym z całą dokładnością. 
      Wszyscy byli oni mieszczanami opatowickimi i wykonywali rzemieślnicze 
      zawody. W pierwszej połowie XIX wieku notujemy wśród nich czterech 
      rzeźników, dwóch handlarzy, dwóch rolników, jednego krawca, szewca i 
      flisaka. Dopiero w drugiej połowie wieku pojawią się wśród naszych 
      familiantów zawody takie jak policjant miejski czy zawodowy żołnierz 
      (huzar).</p>
                <p class="art-1">Nasz bezpośredni przodek, 
      opisywany wyżej Antoni Jan został rymarzem. W dacie ślubu, a więc gdy miał 
      dwadzieścia cztery lata pozostawał jeszcze czeladnikiem, lecz jego 
      wyzwoliny musiały odbyć się w niedługi czas potem.</p>
                <p class="art-1">Agnieszka z Wawrzykowskich 
      Pietraszewska, 1 voto Pasternakowa zmarła 19 września 1844 roku o godzinie 
      szóstej wieczorem. O fakcie tym opatowickiego proboszcza zawiadomili w 
      dniu następnym jej wnuk Józef Głogołowicz i dzwonnik Maciej Bujakowski.</p>
                <p class="art-1">W tamtym czasie Opatowiec był 
      miasteczkiem o drewnianej zabudowie liczącej na początku stulecia około 
      stu domów zamieszkiwanych przez ponad 600 osób. W 1847 roku epidemia 
      cholery zabiła połowę ludności miasta. W roku 1861, gdy w Królestwie 
      Kongresowym rozeszła się wieść o zniesieniu pańszczyzny w carskiej Rosji, 
      rozpoczęły się rozruchy chłopskie. Mieszkańcy Opatowca i okolic mogli z 
      bliska śledzić losy zrywu powstańczego, który rozpoczął się w styczniu 
      1863 roku. W drugiej połowie marca po krwawej bitwie pod Grochowiskami 
      ówczesny dyktator powstania generał Marian Langiewicz wycofał się z 
      częścią swojego korpusu do Opatowca, gdzie 20 marca przeprawił się przez 
      Wisłę z zamiarem pracowania na rzecz sprawy powstańczej z terenu Galicji. 
      Został jednak rozpoznany i aresztowany. Wkrótce do Opatowca dotarli 
      powstańcy z pozostawionego przez Langiewicza korpusu, również chcąc 
      przeprawić się do Galicji. Udało się to jednak tylko niewielu, a pozostali 
      szukali schronienia w okolicznych miejscowościach lub próbowali przebić 
      się do innych oddziałów. W roku 1869 Opatowiec wraz z trzydziestoma trzema 
      innymi miastami guberni kieleckiej utracił prawa miejskie. Pozostał jednak 
      siedzibą gminy, a dla okolicznych mniejszych wiosek w dalszym ciągu 
      stanowił centrum zaopatrzenia w podstawowe towary.</p>
                <p class="art-1">Antoni Jan i Zofia Pietraszewscy 
      mieli siedmioro dzieci. Byli to:</p>
                <p class="art-1">Wawrzyniec (ur. 1833, zmarł po roku 1854), 
      Jan (ur. 1839), Ludwik (ur. 1841, zm. 1843), Antoni (ur. 1843), Konstancja 
      Tekla (ur. 1845, zm. 1848), Władysław (ur. 1848, zm. 1849) i Maryanna (ur. 
      1854). Dla dalszych rozważań o historii rodziny istotny dla nas jest 
      właśnie ten imiennik swego ojca, Antoni. On bowiem był tym, który 
      postanowił zmienić odnawialny pokoleniowy ciąg swoich przodków i 
      wyprowadził się z Opatowca. Choć powodem takiej decyzji była niewątpliwie 
      bieda panująca w okolicy, która wielu z tutaj żyjących zmusiła do 
      emigracji z kraju, wskazać należy na powód bardziej prozaiczny – 
      dziewczynę. Związał się bowiem węzłem małżeńskim z mieszczanką z 
      nieodległych Koszyc, Maryanną Molicką, mającą naonczas lat osiemnaście. 
      Ślub odbył się w parafii panny młodej i tam też osiedli świeżo zaślubieni 
      małżonkowie.</p>
                <p class="art-1">Maryanna wywodziła się z rodziny 
      zasiedziałej w Koszycach co najmniej od XVIII wieku. Jej ojciec rymarz nie 
      żył już od trzech lat i być może fakt, że pozostawił po sobie warsztat 
      zadecydował, że Antoni osiadł w miejscowości, skąd pochodziła żona. Chyba 
      brak równości majątkowej miedzy nupturientami zadecydował, że zawarli oni 
      przed rejentem Okręgu Skalbmierskiego Tomaszem Świętochowskim umowę 
      przedślubną<a href="#_ftn2" name="_ftnref2"><sup>[2]</sup></a></p>
                <p class="art-1">Koszyce, do których przybył 
      Antoni, były wówczas wsią zamieszkałą przez około 1500 mieszkańców. Jak i 
      Opatowiec po stłumieniu powstania styczniowego utraciły prawa miejskie. 
      Ich wygląd zapewne nie odstawał od innych tego typu miejscowości, tak 
      scharakteryzowanych przez współczesnych:</p>
                <p class="art-1"><i>…złożone z kilkuset domów, klitek i 
      klateczek, w który dzielnice pomiędzy ulicami są szczelnie zabudowane 
      domami, domkami i coraz mniejszymi, przyczepionymi do nich przystawkami. 
      Jeśli do budynków, w których każde piętro, prawie każda izba stanowi 
      osobna własność, osobny numer hipoteczny, dodamy wygląd tych ruder 
      niedokończonych i nigdy nie poprawianych, te uliczki i podwórza pełne 
      nieczystości i brudów, niechlujność mieszkańców, wstrętna, cuchnąca 
      atmosferę, to będziemy mieli pełny obraz setek naszych prowincjonalnych 
      osad i miasteczek<a href="#_ftn3" name="_ftnref3"><sup>[3]</sup></a></i></p>
                <p class="art-1">Głównym zajęciem koszyczan było rzemiosło 
      i handel. Taki też charakter miała rodzina, do której wżenił się Antoni. 
      Jak już napisałem, zmarły teść Pietraszewskiego, był rymarzem. Jednak i 
      inni członkowie rodziny Molickich trudnili się rzemiosłem. I tak dziadek 
      jego żony – Jędrzej był rzeźnikiem, zaś z pozostałych jego synów, a więc 
      stryjów Maryanny jeden wykonywał ten sam zawód co ojciec, drugi zaś był 
      kapelusznikiem.</p>
                <p class="art-1">Niestety nie wiemy, jak radził sobie 
      zawodowo ani rodzinnie Antoni w Koszycach. W ogóle o jego życiu nie można 
      zbyt wiele powiedzieć, nie znamy nawet daty jego śmierci, ani też śmierci 
      jego żony. Właściwie jedynym, co pozwala wyłowić Antoniego 
      Pietraszewskiego z mroków historii są jego dwaj synowie: Franciszek i Jan.</p>
                <p class="art-1">Franciszek urodził się 27 sierpnia 1876 
      roku. Dzień później został ochrzczony w kościele parafialnym w Koszycach. 
      Jego chrzestnymi zostali Józef Głowacz i Zofia Jakubówna. Franciszek też 
      wybrał rzemieślniczy fach, lecz w odróżnieniu od przodków postanowił 
      zostać piekarzem. W tej profesji nie był bynajmniej jednak rodzinnym 
      pionierem. Przed nim szlak przecierał jego kuzyn Wincenty Molicki (-1917). 
      To on opuścił rodzinną miejscowość, by w położonym za kordonem Krakowie 
      szukać szczęścia. Było to około roku 1890, a już w niedługi czas później 
      Wincenty został pełnoprawnym członkiem cechu piekarzy białych, a nawet 
      zasiadł w jego władzach.</p>
                <p class="art-1">Cech ten istniał w Krakowie od 
      1345 roku. Z początku o niewielkim znaczeniu, stopniowo rósł w siłę
      <a href="#_ftn4" name="_ftnref4"><sup>[4]</sup></a>Zapewniał swym członkom
      wyłączne prawo produkcji pieczywa w&nbsp;mieście. 
      Ogólnie cechy piekarskie skupiały wszystkich rzemieślników zajmujących się 
      wypiekiem chleba, ale pełnoprawnymi członkami tych stowarzyszeń były 
      wyłącznie osoby posiadające własne warsztaty, czyli piekarnie. Mistrz 
      (majster) był najwyższym stopniem w&nbsp;cechowej hierarchii. Znajdujący się na 
      dole hierarchii uczniowie przede wszystkim musieli siedzieć cicho i&nbsp;nie 
      skarżyć się, choć tak samo jak we wszystkich innych zawodach nie mieli 
      łatwego życia: musieli nosić worki z&nbsp;mąką, dbali o&nbsp;opał, czyścili piec 
      z&nbsp;popiołu, który sprzedawali następnie praczkom i&nbsp;farbiarzom – dochód 
      trafiał oczywiście do kieszeni piekarza. Uczniowie sprzątali sklep i&nbsp;samą 
      piekarnię. Przede wszystkim jednak wyrabiali ciasto. Nie dostawali żadnego 
      wynagrodzenia, sami musieli płacić za naukę zawodu. Dawano im jedzenie 
      i&nbsp;dach nad głową. Żeby po dwóch lub trzech latach mogli uzyskać tytuł 
      czeladnika, uczniowie składali przysięgę na relikwie lub obraz świętego 
      patrona cechu. Potem czeladnicy mieli prawo kształcić w&nbsp;zawodzie jednego 
      z&nbsp;uczniów. Czeladnika czekał jeszcze długi okres próbnej pracy zawodowej, 
      w&nbsp;trakcie której doskonalił on swój kunszt rzemieślniczy. Po wykonaniu 
      przewidzianej w&nbsp;statucie sztuki mistrzowskiej (<em>majstersztyku</em>), 
      uzyskania prawa miejskiego i&nbsp;wniesieniu opłat, czeladnik zostawał 
      mistrzem. Każdy mistrz osobiście prowadził piekarnię przy pomocy 
      czeladników i&nbsp;uczniów<a href="#_ftn5" name="_ftnref5"><sup>[5]</sup>
      </a></p>
                <p class="art-1">Chyba kariera kuzyna skłoniła Franciszka 
      do przybycia do Krakowa. Kiedy się to stało, zdradza protokół
      <a href="#_ftn6" name="_ftnref6"><sup>[6]</sup></a>walnego zebrania Cechu
      Piekarzy z dnia 30 stycznia 1896 roku, którym 
      stwierdzono, że nasz przodek pozostawał w terminie u majstra Józefa Knolla 
      od 1 stycznia 1893 roku. Tę więc datę należy przyjąć jako czas przybycia 
      Franciszka do Krakowa.</p>
                <p class="art-1">W dniu 30 stycznia 1896 roku został 
      wyzwolony na czeladnika, a kolejnym dokumentem, który dotyczy naszego 
      antenata jest protokół w sprawie walnego zebrania cechowego spisany w dniu 
      2 kwietnia 1910 roku<a href="#_ftn7" name="_ftnref7"><sup>[7]</sup></a>
      Wówczas to zebrani piekarze uchwalili jednomyślnie przyjąć 
      Pietraszewskiego na członka cechu za zapłatą przez niego taksy w kwocie 40 
      koron tudzież taksy na światło, którą zobowiązał się wpłacić do 31 
      kwietnia. Zobowiązanie, którego w protokóle nie opisano wymagało od nowego 
      majstra wydania zakrapianego obiadu dla kolegów cechowych. Takie przyjęcie 
      oznaczało kolejne wydatki, ale cóż, nie tak prosto było zostać „białym 
      piekarzem”. </p>
                <p class="art-1">Ówcześnie dzielono zawód wypiekaczy 
      pieczywa na tak zwanych czarnych i białych. Piekarze z&nbsp;Krakowa mieli 
      wyłączne prawo do wypieku pieczywa pszennego, stąd zwano ich białymi, 
      w&nbsp;przeciwieństwie do piekarzy zwanych czarnymi, z&nbsp;okolic wokół miasta, 
      którzy mogli piec chleb wyłącznie z&nbsp;mąki żytniej, zwanej wówczas rżaną
      <a href="#_ftn8" name="_ftnref8"><sup>[8]</sup></a></p>
                <p class="art-1">Franciszek założył piekarnię na ulicy 
      Wiślnej. Dopiero w roku 1924 przeniósł się na ulicę Grzegórzecką pod numer 
      12. Miał smykałkę do interesów i już wkrótce zamarzył o rozwinięciu 
      interesu. Żeby to jednak zrobić, należało mieć kapitał, albo znaleźć 
      kogoś, kto jakimże mógłby rozporządzać. Tutaj na scenę wkracza postać dość 
      tajemnicza. Nazywał się Wojciech Popiołek. Jak panowie się poznali, 
      pozostanie pewnie na zawsze w sferze domysłów, a jednak pewne fakty zdają 
      się układać w logiczną całość. Popiołek poślubił bowiem pannę Marię 
      Sawicką z Bejsc. Dziewczyna zaś miała siostrę o imieniu Emilia. Ta właśnie 
      wpadła w oko dobiegającemu trzydziestki Franciszkowi. Prawdopodobnie 
      poznał ją poprzez Wojciecha Popiołka, który żonę sprowadził do Krakowa. 
      Nie jest jednak wykluczony scenariusz odwrotny, że poznanie panny 
      nastąpiło wcześniej. Sawiccy, mimo że mieszkali w Bejscach mieli korzenie 
      koszyckie i zapewne spowinowaceni byli również z Molickimi. &nbsp;Jakkolwiek 
      rzecz się miała, Wojciech i Franciszek zostali szwagrami. Popiołek musiał 
      rozporządzać kapitałem, który zainwestował we wspólne z Pietraszewskim 
      przedsięwzięcie handlowe. W ten sposób powstała piekarnia na Dębnikach, w 
      domu należącym do Marii Molickiej, żony Wincentego, przy ulicy Barskiej 
      13. Zawiadywał nią Wojciech, ale ponieważ nie był piekarzem, stała 
      fikcyjnie na jego szwagra.</p>
                <p class="art-1">Pomysł był dobry, ale cech piekarzy nie 
      jedno już widział i nie zamierzał tolerować partacza, choćby ten 
      pozostawał w koligacjach z majstrem piekarskim. Na posiedzeniu cechu 
      zwrócono uwagę Franciszkowi, że postępuje niewłaściwie, a dębnicką 
      placówkę polecono zamknąć. Popiołek bronił się przez pewien czas na polu 
      administracyjnym, ale widząc, że batalii tej nie wygra zawarł układ ze 
      świeżo wyzwolonym majstrem Ludwikiem Plaskurą, na którego przepisał 
      piekarnię. Choć przedsięwzięcie handlowe okazało się sukcesem, na niwie 
      rodzinnej Wojciech poniósł klęskę. Plaskura zbałamucił mu bowiem żonę. 
      Załamany Popiołek wycofał się zupełnie z interesów, przekazując je 
      szwagrowi. Umarł prawdopodobnie w przytułku w latach trzydziestych.</p>
                <p class="art-1">A wracając do Franciszka:</p>
                <img src="IMAGE/image006.jpg">
                <img src="IMAGE/image008.jpg">
                <p class="art-1">Jak już napisałem, zainteresował się 
      siostrą Marii Popiołkowej – Emilią. Kiedy para stanęła na ślubnym 
      kobiercu, nie wiadomo. Z małżeństwa tego urodziły się dzieci: Maria Janina 
      w 1908 r., Antoni w 1910, Adam w 1914, Józef w 1916 i Halina w 1920 roku.</p>
                <p class="art-1">Franciszek zmarł 6 października 1953 roku
                    <a href="#_ftn9" name="_ftnref9"><sup>[9]</sup></a>
                    jego żona Emilia 31 stycznia 1959 roku
                    <a href="#_ftn10" name="_ftnref10"><sup>[10]</sup></a> </p>
                <p class="art-1">Różne były losy ich dzieci. Pierwszy zmarł 
      w 1918 roku Józef<a href="#_ftn11" name="_ftnref11"><sup>[11]</sup>
      </a>Antoni w wieku 15 lat został przyjęty do nauki na piekarza, prowadził 
      potem piekarnię przy ul. Limanowskiego 20 a potem przy ul. Wawrzyńca 32. 
      Gimnazjalny egzamin dojrzałości zdał 10 kwietnia 1929 roku. Dyplom 
      mistrzowski Izby Rzemieślników uzyskał 18 lutego 1935 roku
      <a href="#_ftn12" name="_ftnref12"><sup>[12]</sup></a>W latach 
      trzydziestych odbył przeszkolenie wojskowe w 38 pułku piechoty 
      strzelców lwowskich a następnie w 4 pułku strzelców podhalańskich. Z tą 
      ostatnią jednostką wyszedł na wojnę we wrześniu 1939 roku. Poległ pod 
      Gródkiem Jagiellońskim. Pośmiertnie odznaczony medalem „Wierni do końca”.</p>
                <p class="art-1">Również Adam Pietraszewski został 
      piekarzem. Po wojnie wyemigrował z kraju. Zmarł w 1961 roku w Australii.</p>
                <p class="art-1">Maria Janina poślubiła 8 lutego 1942 roku 
      Gustawa Czecha, lat 40, syna Grzegorza i Wiktorii z Kulkowskich. Zmarła 3 
      marca 1972 roku.</p>
                <p class="art-1">Ostatnie z dzieci Franciszka – córka 
      Halina do końca życia prowadziła rodzinną piekarnię przy ul,. 
      Grzegórzeckiej 12. Zmarła. 18 listopada 1978 r.
      <a href="#_ftn13" name="_ftnref13"><sup>[13]</sup></a></p>
                <p class="art-1">Czas teraz powrócić do drugiego brata 
      Franciszka – Jana. O jego istnieniu dowiadujemy się tylko pośrednio z 
      dokumentów dotyczących jego dzieci. Wiadomo tyle, że ożenił się z Marią 
      Badzioch, pochodzącą z Przemykowa, gdzie osiadł. Ze związku tego urodzili 
      się: Bronisława w 1908 roku, Eugenia w 1910 i Feliks w 1911.</p>
                <p class="art-1">Eugenia zaginęła około roku 1965. Feliks 
      miał się żenić ze swą kuzynką Haliną – młodzi wystąpili nawet o zgodę o 
      dyspensę do kurii. Małżeństwu stanął jednak na przeszkodzie zbyt duży 
      pociąg do alkoholu narzeczonego. Feliks zmarł około 1975 roku. Bronisława 
      wyszła za mąż za Dzianickiego, zmarła około roku 2008.</p>
                <p class="art-1">Ponieważ ani Franciszek ani jego brat nie 
      zostawili męskich potomków, ród Pietraszewskich wygasł. Większość pamiątek 
      została utracona, a pamięć rodzinną przechowali potomkowie Marii z 
      Pietraszewskich Czechowej.</p>
                <p class="art-2"><a href="#_ftnref1" name="_ftn1"><sup>[1]</sup>
                    </a>Index akt metrykalnych parafii 
          Opatowiec, Archiwum Państwowe w Kielcach.</p>
                <p class="art-2"><a href="#_ftnref2" name="_ftn2"><sup>[2]</sup>
                    </a>Akt ślubu Antoniego Pietraszewskiego i 
          Maryanny Molickiej – Koszyce 1865, Akta sc Parafii rzymskokatolickiej 
          w Koszycach, sygn. arch. 64, Archiwum Państwowe w Kielcach Oddział w 
          Pińczowie.</p>
                <p class="art-2"><a href="#_ftnref3" name="_ftn3"><sup>[3]</sup>
                    </a>Cyt. za A. Bienias, <i>Koszyce 
          1374-2001</i>, Kielce 2002, s. 69.</p>
                <p class="art-2"><a href="#_ftnref4" name="_ftn4"><sup>[4]</sup>
                    </a> M. Ferber, <i>Piekarstwo w Krakowie</i>, 
          Wydawnictwa Towarzystwa Ekonomicznego w Krakowie, t. 66, Kraków 1934, 
          s. 10.</p>
                <p class="art-2"><a href="#_ftnref5" name="_ftn5"><sup>[5]</sup>
                    </a>B. Jakimowicz-Klein, <i>
                        Cechy piekarskie</i>, <a href="http://www.potrawyregionalne.pl/">
                            http://www.potrawyregionalne.pl</a> (15.12.2016).</p>
                <p class="art-2"><a href="#_ftnref6" name="_ftn6"><sup>[6]</sup>
                    </a>Archiwum Państwowe w Krakowie</p>
                <p class="art-2"><a href="#_ftnref7" name="_ftn7"><sup>[7]</sup>
                    </a><i>Protokoły walnych zebrań</i>, 
          Archiwum Państwowe w Krakowie, AD-1140, 29/168/42.</p>
                <p class="art-2"><a href="#_ftnref8" name="_ftn8"><sup>[8]</sup>
                    </a>Tamże</p>
                <p class="art-2"><a href="#_ftnref9" name="_ftn9"><sup>[9]</sup>
                    </a>Odpis skrócony aktu zgonu, Urząd Stanu Cywilnego w 
                    Krakowie, Nr 3074/1953/Śr.</p>
                <p class="art-2"><a href="#_ftnref10" name="_ftn10"><sup>[10]
                        </sup></a>Odpis skrócony aktu zgonu, Urząd Stanu 
                        Cywilnego w Krakowie, Nr 158/59/Śr.</p>
                <p class="art-2"><a href="#_ftnref11" name="_ftn11"><sup>[11]
                        </sup></a>Wyciąg z księgi zmarłych Parafii 
                        rzymsko-katolickiej św. Mikołaja w Krakowie, t VII W, 
                        str. 60, nr 221.</p>
                <p class="art-2"><a href="#_ftnref12" name="_ftn12"><sup>[12]
                        </sup></a><i>Księga członków cechu piekarzy 
          białego pieczywa w Krakowie</i>, Archiwum Państwowe w Krakowie, 
          AD-1135.</p>
                <p class="art-2"><a href="#_ftnref13" name="_ftn13"><sup>[13]
                        </sup></a>Wyciąg z aktu zgonu, Urząd Stanu 
          Cywilnego Dzielnicy Kraków-Śródmieście, Nr 2686/78.</p>
                <p class="art-1"><a href="Emika-Sawicka.html">Wróć do poprzedniej
                        strony</a></p>
                <p class="art-1"></p>
            </div>
        </center>
    </body>
</html>
